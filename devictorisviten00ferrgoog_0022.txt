..13-

libellum in duas partes divisi. In priore, quae mala
Vandali Africae christianis intulerint, qualis fides
Victori illa narranti adhibenda sin quam parum ’
historiae scribendae regulis fuerit attentus, ostendere
mihi proposui. ln posteriore, quae ad latinitatem per-
tinent latius explicavi, quia, ut Victoris styli certa no-
’ titia fieret, multa ex ejus et aliorum auctorum libris
exempla excerpenda et annotanda erant. Quod si
quidam priorem hujus libri partem jejunam, alteram
autem fusiorem ducent, agnoscant velim minus
quid Victor dicat quam quo modo id dicat interesse.

In priore parte, ut certius de Victoris auctoritate
agerem, argumenta ex quinti saeculi historiarum
scriptoribus hausi 3 in posteriore, auctores cum bonae
. tum lapsae latinitatis citavi, qui, in quibusdam lociS,

eodem fere quo Victor dicendi genere usi sunt,

quornm nomina, cum permulta sint, hic recensere
supervacaneum mihi visum est.

Denique, multum mihi profuere doctissimorum
nostrae aetatis grammaticorum libri, et imprimis
Ferd. Antonii in Universitate tolosana latinarum
litterarum professoris, cui me multum debere liben-
tissime profiteor.

 

