-179-,

haberent, eas in iisdem codicibus naturali vinculo

consociare illis haud absurdum visum est.

Minoris quoque esse momenti contendit Petsche-
nigius hanc linguae similitudinem quam ego, ut olim
‘Ruinartus argumenti loco ponendam censeo. Haud
infitior, ut passim in hac commentatione annotavi, ·
eumdem fere dicendi morem, easdem styli ampullas
quae simul et in Historia et in Passione animadver-
tuntur, omnes deteriores Africae scriptores affecta-
visse. Inveniuntur vero in Passione quaedam quae
Victori peculiaria sunt, quod si quaedam alia dis-
crepant, quis miretur scriptorem eadem non eodem
modo semper dixisset

> At, cum illa styli quasi cognatio negari non possit,

Petschenigius affirmat incertum auctorem adVicto-
ris elocutionis imaginem Passionem composuisse.
Quae causa fuerit cur scriptor quidam suum opus
alii attribui voluerit non video, cum neque utile nec
gloriosum esset Victorem, utpote mediocrem histo·
riarum scriptorem aemulari, liceretque sine laude
opus, nullo auctoris inscripto nomine, in publicum
edere.

Non tam exilia sunt argumenta quae Petscheni-
gius profert ex rebus quas in Passione ut veritati
repugnantes considerat. Negat imprimis Hunericum
furore exarsisse quod septem monachoS, dum in
vinculis Carthagine essent, christianorum multitudo
frequentissime salutaret 3 quo tamen nihil magis
veritati consentaneum videtur, Vandalorum res ges-
tas recognoscenti. Legimus saepe apud Victorem

 

